<!DOCTYPE html>
<html lang="uk">
<head>
    <meta charset="UTF-8">
    <title>Гуцульська</title>
    <link rel="stylesheet" href="css/style_gucul.css">
</head>
<body>
    <a id="point"></a>
    <a href="Головна.html">Головна сторінка</a>
    <p class="p_blue_underline">
        <a href="Остання.html"><img src="img/horse1.jpg" class="img_left" alt="Рисунок гуцульського коня"></a>
        Гуцу́льський кінь, іноді гуцу́лик, або гуцул — аборигенна гірська порода свійських коней, яка розповсюджена в Карпатах. Належить до 
        світового генофонду. У 1979 році гуцульські коні одержали статус реліктової породи і були взяті під охорону. Очевидно, що назва породи 
        походить від етнографічної групи гуцулів — субетносу українців, що живуть у гірських районах Івано-Франківської і Чернівецької областей та 
        в Рахівському районі Закарпатської області.
    </p>
    <p class="p_bold">
        Перша письмова згадка про гуцульського коня датується початком XVII століття (1603 рік). У творі Дорогостайського «Гіппіка» («Конярство») 
        про нього пишуть: «спокійний, але б'є боляче».
        Багато вчених вважають, що гуцульський кінь є прямим нащадком тарпана — лісового і степового дикого коня мишастої 
        масті, який довго ще мешкав у степових природніх зонах України, а зараз повністю втрачений. Такі коні, виведені у невибагливих і суворих 
        умовах Буковинських Карпат, спочатку мали всі характерні риси своїх предків, диких коней. Їх сотнями розводили в горах у дуже суворих 
        природних умовах. Ізольована від інших, порода розвинулася на стійких і сильних коней.
        Але тим, хто найпомітніше вплинув на формування різних типів всередині породи, вважається арабський кінь, який потрапив в 
        Карпати під час турецьких воєн. Кров арабських скакунів обумовила зовнішній вигляд «гуцуликів», для якого характерна загальна сухість 
        конструкції, міцність кінцівок, благородність голови, висока постановка хвоста.
    </p>
    <p>
        <img src="img/gucul_in_ukraine.png" class="img_right" alt="Фото гуцульського коня">
        Розведення гуцульських коней базується на семи провідних лініях: Гроби (Hroby), Ґорал (Goral), Ґурґул (Gurgul), Оусор (Oušor), Прислоп 
        (Prislop), Петрос (Pietrosu) та Полан. Для поширення гуцульської породи було створено «парувальний пункт» коней у Буштині, який поширює 
        свою діяльність на Тячівський та Хустський райони Закарпатської області.
        Селекцією коней гуцульської породи займається фермерське господарство «Полонинське господарство». Основна мета селекції гуцульського коня в 
        цьому господарстві поставлена на робочу продуктивність і пристосування до важких умов навколишнього середовища. Фахівці «Полонинського 
        господарства» пішли шляхом відновлення і закріплення ключових якостей гуцульської породи в притаманних її виникненню і формуванню жорстких 
        природних умовах. Власне цим це українське конегосподарство, яке було зареєстровано у 2001 році і отримало статус племрепродуктора з 
        розведення коней гуцульської породи у 2004 році відрізняється від інших. Ферма в Прелуках є унікальною, оскільки коні мають можливість жити 
        і розвиватися в умовах, в яких дана порода формувалася протягом тисячоліть. Вона знаходиться на висоті 1000 метрів над рівнем моря, між 
        полонинами Рівна і Гостра. І весь цей час планомірної племінної роботи в підсумку дали можливість наблизитися до того стандарту породи, 
        який існував сторіччями до того. <span>На основі багаторічного досвіду господарства створена Школа гірського кінного туризму Олександра 
        Ігнатенка.</span>
    </p>
    <a href="#point">Угору</a>
</body>
</html>